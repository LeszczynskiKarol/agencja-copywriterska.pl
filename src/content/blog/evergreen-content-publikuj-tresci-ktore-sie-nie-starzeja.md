---
title: "Evergreen content – publikuj treści, które się nie starzeją"
description: "Wiadomości i treści newsowe, o których dowiadujesz się dzisiaj w mediach informacyjnych, jutro przestaną kogokolwiek interesować. Evergreen content jest..."
publishDate: 2023-06-02
author: "Karol Leszczyński"
category: "Content marketing"
image: "/blog/evergreen-content-publikuj-tresci-ktore-sie-nie-starzeja.jpg"
imageAlt: "evergreen content publikuj tresci ktore sie nie starzeja"
featured: false
draft: false
---

<p><strong>Wiadomości i treści newsowe, o których dowiadujesz się dzisiaj w mediach informacyjnych, jutro przestaną kogokolwiek interesować. Evergreen content jest czymś zupełnie przeciwnym – to treści, które pozostają aktualne przez lata i niosą jednakową wartość długo po ich opublikowaniu.</strong></p>
<h2>Czym jest evergreen content?</h2>
<p>Najprościej mówiąc, są to m.in. artykuły blogowe, teksty poradnikowe, tutoriale, analizy, raporty, e-booki i inne treści, które poruszają tematykę aktualną przez długi czas. Są ważnym elementem strategii content marketingowej i zamiast szybko się dezaktualizować, pozostają „świeże” („zielone”) i wartościowe przez lata. Cieszą się niesłabnącym zainteresowaniem, bo poruszają uniwersalne zagadnienia, problemy i aspekty, które interesują czytelnika tak dzisiaj, jak i za dekadę. To sprawia, że teksty typu evergreen doskonale wspomagają content marketing, poprawiają SEO i ułatwiają uzyskiwanie wysokich pozycji w wynikach wyszukiwania.</p>
<p>Evergreen content warto docenić z uwagi na możliwość stałego generowania ruchu. Tzw. zielone treści mają ponadczasowy charakter, dlatego uwzględnij w marketingu online i podczas pozycjonowania Twojej strony. Teksty tego typu pozwalają na ciągłe przyciąganie użytkownika, podczas gdy wszelkie newsy i aktualności szybko się dezaktualizują i przestają kogokolwiek interesować chwilę po publikacji.</p>
<p>Evergreen content:</p>
<ul><li>odpowiada na niezmienne w czasie pytania i potrzeby użytkowników, np. „jak dbać o zdrowie w ciąży”, „jakie są skutki palenia papierosów”, „jak wymienić koło w samochodzie”,</li>
<li>pozostaje aktualny pomimo upływu lat,</li>
<li>porusza uniwersalne tematy, które się nie dezaktualizują,</li>
<li>wyjaśnia mechanizmy i zjawiska, które stale lub od długiego czasu funkcjonują w świecie, np. „mechanizm trójpodziału władzy”, „budowa i działanie silnika elektrycznego”, „właściwości drewna jako surowca budowlanego”,</li>
<li>zawiera porady, które są przydatne dzisiaj i pozostaną wartościowe za 10 lat.</li>
</ul>
<p>Ten rodzaj treści warto wykorzystać na swojej stronie niezależnie od tematyki. Mogłoby się wydawać, że na blogach i w serwisach dotyczących np. technologii, polityki, ekonomii, finansów czy show-businessu nie stosuje się evergreen contentu, jednak to błędne przekonanie. Każda branża może go używać – stworzenie tekstu o historii myśli politycznej na blogu o polityce, napisanie poradnika finansowego na stronie o tematyce ekonomicznej czy opublikowanie zbioru największych polskich gwiazd lat 90. na portalu plotkarskim to tylko przykładowe pomysły, którymi można się posłużyć również na witrynach newsowych.</p>
<p>Co ważne, evergreen content obejmuje nie tylko <a href="https://www.agencja-copywriterska.pl/pisanie-artykulow/">pisanie artykułów</a> i tekstów innego typu, ale też pozostałych treści. To element strategii również w przypadku twórców materiałów wideo i osób prowadzących popularne profile w social media. Wykorzystując potencjał evergreen contentu, mają większe szanse na pozyskiwanie użytkowników przez długi czas od publikacji treści. Jeśli content stanie się źródłem wiedzy, przez lata zapewni wysoką pozycję w wynikach wyszukiwania.</p>
<h2>Przykłady evergreen content</h2>
<p>Oto przykładowe formy treści mogące pełnić funkcję evergreen contentu:</p>
<ul><li>poradniki,</li>
<li>tutoriale,</li>
<li>analizy przeszłych wydarzeń,</li>
<li>biografie,</li>
<li>recenzje popularnych produktów, rozwiązań, usług stosowanych od lat,</li>
<li>słowniki,</li>
<li>wywiady.</li>
</ul>
<h2>Dlaczego warto – zalety treści evergreen</h2>
<p>Najważniejszą zaletę tekstów i innych „zielonych” materiałów content marketingowych podkreśliłem kilkukrotnie – jest nią stały ruch na stronie przez lata. Takie treści mogą być głównym źródłem wizyt na Twojej witrynie, pomagając w osiąganiu strategicznych celów związanych np. z zarabianiem na reklamach, budowaniem wizerunku czy sprzedażą produktów albo usług.</p>
<p>Ponieważ evergreen content porusza tematy uniwersalne, tego rodzaju treści są z reguły wartościowe i przydatne dla czytelników. Za ich pomocą można budować wizerunek eksperta, co jest szczególnie przydatne w przypadku komercyjnych witryn. Z tego samego powodu „zielone” teksty są lubiane przez Google, a ich publikowanie może poprawić widoczność w wyszukiwarkach internetowych.</p>
<p>Najważniejsze zalety evergreen contentu:</p>
<ul><li>generowanie stałego ruchu na stronie przez cały czas,</li>
<li>kreowanie wizerunku eksperta,</li>
<li>wsparcie w realizacji strategii witryny, np. w zarabianiu na reklamach, konwersji czy sprzedaży,</li>
<li>budowa autorytetu witryny w Google i widoczności w wyszukiwarkach internetowych.</li>
</ul>
<p>Warto jednak pamiętać, że poleganie wyłącznie na evergreen contencie rzadko jest dobrym rozwiązaniem. Użytkownicy przeważnie chcą dostawać również aktualne treści, szczególnie jeśli strona publikuje treści na temat życia publicznego, gospodarki, polityki, technologii, muzyki czy show businessu. Jednocześnie trzeba zauważyć, że niektóre strony bazują głównie na evergreen contencie, jak np. wikipedia, sciaga.pl czy histmag.pl.</p>
<figure><table><tbody><tr><td><strong>Evergreen content</strong></td><td><strong>Content newsowy i treści bieżące</strong></td></tr><tr><td>Porusza tematy budzące zainteresowanie przez lata</td><td>Skupia się na aktualnych zagadnieniach</td></tr><tr><td>Generuje ruch przez długi czas</td><td>Wzbudza zainteresowanie chwilę po publikacji, po czym znacznie się ona zmniejsza</td></tr><tr><td>Jest zorientowany na uniwersalne, nieprzemijające problemy i potrzeby</td><td>Koncentruje się na chwilowych trendach i bieżących wydarzeniach</td></tr></tbody></table></figure>
<h2>Jak tworzyć evergreen content – porady i wskazówki</h2>
<p>Jak krok po kroku zabrać się za <a href="https://www.agencja-copywriterska.pl/pisanie-artykulow/">pisanie tekstów</a> typu evergreen content? Sprawdź kilka moich wskazówek, które być może pomogą Ci w pracy copywriterskiej.</p>
<h3>1. Wymyśl uniwersalny temat</h3>
<p>To klucz do sukcesu i moim zdaniem najważniejszy etap tworzenia treści. Od tego, czy temat będzie poruszał odpowiednie zagadnienia i odpowiadał na uniwersalne potrzeby odbiorców, zależy popularność tekstu w czasie. Skorzystaj z takich narzędzi jak Google Trends, Answer The Public, Google Keyword Planner czy Ubersuggest, aby dobrać tematy cieszące się popularnością przez lata. Sprawdź też inne <a href="https://www.agencja-copywriterska.pl/blog/11-darmowych-narzedzi-copywritera-ktore-pomoga-ci-w-pisaniu-tekstow/">narzędzia copywritera</a>.</p>
<p>Prawdziwą sztuką jest natomiast znalezienie takich zagadnień, które nigdy nie były modne, ale w krótszym czy dalszym okresie staną się bardzo popularne i zyskają miano evergreen contentu. Przykład? Obecnie może być to tematyka AI, która w 2023 r. dopiero zaczyna być szeroko obecna w naszej rzeczywiści, jednak można oczekiwać, że zadomowi się w niej i będzie wzbudzać zainteresowania przez lata.</p>
<img alt="" src="https://www.agencja-copywriterska.pl/wp-content/uploads/2023/06/AI-1024x552.png"/>
<p>Prowadząc stronę czy blog na temat szeroko pojętych technologii, w szczególności nowoczesnych, warto zatem tworzyć treści o sztucznej inteligencji, które pozostaną aktualne pomimo jej rozwoju. Mogą więc dotyczyć np. aspektów etycznych wdrażania AI, historii powstania tej technologii, najpopularniejszych książek i filmów traktujących o niej czy ogólnych zalet, jakie niesie ze sobą jej wykorzystanie.</p>
<h3>2. Skup się na potrzebach odbiorcy</h3>
<p>Zarówno dzisiaj, jak i za 5 czy 10 lat evergreen content powinien odpowiadać na zapytania użytkowników, dlatego twórz treści nienawiązujące do bieżących wydarzeń, które skupiają się potrzebach czytelnika. Zastanów się, dlaczego dzisiaj, jutro, za rok czy 3 lata odbiorca będzie chciał zapoznać się z Twoim tekstem. Przemyśl, czego w nim będzie szukał, a następnie zawrzyj w treści potrzebne mu informacje.</p>
<h3>3. Posługuj się zrozumiałym językiem</h3>
<p>Chcesz, żeby evegreen content trafiał do jak najszerszego grona odbiorców? Używaj języka prostego dla każdego, bez specjalistycznego żargonu. Zadbaj o to, żeby był tak samo zrozumiały jutro, jak i za 10 lat. Oczywiście w tekstach dla profesjonalistów jak najbardziej dopuszczalne, a nawet konieczne jest stosowanie fachowego słownictwa.</p>
<h3>4. Zadbaj o optymalizację SEO</h3>
<p>Nie zapomnij o dostosowaniu tekstu do wymogów wyszukiwarek. Dobierz odpowiednie słowa kluczowe i nasyć nimi tekst, zastosuj właściwie zhierarchizowane nagłówki, uzupełnij znaczniki meta frazami, dodaj materiały graficzne czy wideo – dzięki temu strona może być lepiej widoczna w Google.</p>
<h2>Pamiętaj o aktualizacji treści</h2>
<p>Miej na uwadze, że nawet najlepsza treść „starzeje się”. Dowiedz się, na czym polega <a href="https://www.agencja-copywriterska.pl/blog/content-decay-czym-jest-i-jak-wplywa-na-pozycje-w-google/">content decay</a> i pamiętaj, że teksty należy po czasie aktualizować. Wzbogacaj je więc o kolejne informacje, dane, spostrzeżenia, dodatkowe akapity czy choćby zdjęcia i linki, tak aby wyszukiwarki widziały, że „coś się dzieje”. W ten sposób wspomożesz SEO i ułatwisz sobie pozycjonowanie witryny z evergreen contentem.</p>
<p>Być może teraz stwierdzisz, że w moich słowach pojawia się sprzeczność. Wcześniej pisałem, że treści mają być uniwersalne i aktualne przez lata, a tutaj informacja o ich uzupełnianiu po czasie? Cóż, tak działają wyszukiwarki, które premiują właśnie treści aktualizowane, które nie „leżą odłogiem” i nie są pozostawione same sobie. Poza tym w każdym temacie da się znaleźć jakieś dodatkowe, być może świeże dane bądź innego typu informacje nadające się do umieszczenia w tekście.</p>
<h2>Zleć evergreen content agencji copywriterskiej</h2>
<p>Podsumowując, evergreen content to wartościowy i skuteczny sposób na generowanie ruchu na stronie, pozyskiwanie użytkowników i realizację Twoich celów np. sprzedażowych czy wizerunkowych. Jeśli brakuje Ci czasu na przygotowanie ponadczasowych, „zielonych” treści, skontaktuj się z naszą agencją copywriterską, a uzyskasz profesjonalną pomoc w dobrej cenie!</p>
