---
title: "11 darmowych narzędzi copywritera, które pomogą Ci w pisaniu tekstów"
description: "Chcesz pisać jeszcze lepiej, ciekawiej i szybciej niż dotychczas, mając pewność pełnej poprawności językowej tworzonych tekstów? Sięgnij po narzędzia..."
publishDate: 2023-05-08
author: "Karol Leszczyński"
category: "Poradniki"
image: "/blog/11-darmowych-narzedzi-copywritera-ktore-pomoga-ci-w-pisaniu-tekstow.jpg"
imageAlt: "11 darmowych narzedzi copywritera ktore pomoga ci w pisaniu tekstow"
featured: false
draft: false
---

<p><strong>Chcesz pisać jeszcze lepiej, ciekawiej i szybciej niż dotychczas, mając pewność pełnej poprawności językowej tworzonych tekstów? Sięgnij po narzędzia copywritera, które Ci to ułatwiają – sprawdź listę 11 użytecznych i darmowych aplikacji oraz usług pomocnych w pracy pisarza!</strong></p>
<h2 id="1-google-keyword-planner">1. <a href="https://ads.google.com/intl/pl_pl/home/tools/keyword-planner/">Google Keyword Planner</a></h2>
<p>Aby optymalnie pozycjonować strony, zamieszczane na nich teksty powinny być w odpowiednim stopniu nasycone frazami kluczowymi charakterystycznymi dla działalności zleceniodawcy. Jak opracować bazę słów, która umożliwi stworzenie treści zgodnej z zasadami SEO? Copywriterzy wykorzystują w tym celu darmowe narzędzie Google Keyword Planner. </p>
<p>Za pomocą prostej w obsłudze usługi przygotujesz listę dopasowanych słów kluczowych, uporządkujesz je i pogrupujesz. Oprócz tego narzędzie podpowiada popularne frazy powiązane z informacjami zamieszczonymi na początku analizy oraz stanowi źródło wielu danych dotyczących wyszukiwania. Jest więc świetnym sposobem na samodzielne analizowanie podejmowanych działań i prognozowanie kolejnych.</p>
<img alt="" src="https://www.agencja-copywriterska.pl/wp-content/uploads/2023/05/google-keyword-planner-1024x506.png"/>
<p><em>Widok Google Keyword Plannera dla hasła „copywriter”</em></p>
<h2 id="2-wordcounter-zadbaj-o-strukture-tekstu">2. <a href="https://wordcounter.net/">WordCounter</a> – zadbaj o strukturę tekstu</h2>
<p>WordCounter.net pomaga zadbać copywriterowi o prawidłową strukturę treści. Tekst można pisać w specjalnym oknie w witrynie lub wkleić całość po skończeniu pracy w standardowym edytorze. Co zatem oferuje to darmowe narzędzie, skoro znalazło się w zestawieniu? Przede wszystkim umożliwia sprawdzanie stylistyki czy poprawności interpunkcyjnej i ortograficznej. Oprócz tego system rozbudowanych algorytmów gwarantuje użytkownikowi dostęp do szerokiej bazy przydatnych informacji dotyczących struktury tekstu.</p>
<p>WordCounter pozwala na wygodne monitorowanie liczby znaków i zdań oraz identyfikuje i klasyfikuje wykorzystywane słowa kluczowe, dzięki czemu możesz porównywać efekty swojej pracy ze wstępnymi założeniami i natychmiastowo poprawiać błędy. Wiele danych przedstawionych jest procentowo, co ułatwia ich interpretację. Oprócz statystyk dotyczących słów i fraz kluczowych na stronie znajdziesz też dane odnoszące się do odbioru tekstu przez czytelnika. Mowa tu na przykład o odbiorze wykorzystywanych słów czy czasie potrzebnym na lekturę artykułu.</p>
<img alt="" src="https://www.agencja-copywriterska.pl/wp-content/uploads/2023/05/word-counter-1024x597.png"/>
<p><em>Narzędzie WordCounter daje dostęp do mnóstwa szczegółowych danych na temat tekstu.</em></p>
<h2 id="3-languagetool-poprawnosc-przede-wszystkim">3. <a href="https://languagetool.org/pl">LanguageTool</a> – poprawność przede wszystkim</h2>
<p>Copywriter powinien dobrze znać zasady pisowni i sprawnie posługiwać się słowami, jednak w trakcie intensywnej pracy drobne błędy, literówki czy powtórzenia pojawiają się bardzo często. Co więcej, nawet podczas edytowania treści i jej ponownego sprawdzania może dojść do przeoczenia niewidocznych na pierwszy rzut oka pomyłek. Pracując przed ekranem komputera przez dłuższy czas, z godziny na godzinę coraz bardziej znika skupienie i można przeoczyć nieprawidłowo postawione przecinki, źle brzmiące zdania czy nietrafnie użyte określenia. Dlatego warto korzystać ze specjalistycznych, a zarazem ogólnodostępnych i darmowych narzędzi służących do zaawansowanej korekty tekstu, takich jak właśnie LanguageTool.</p>
<p>I tak jak standardowe pakiety do pracy z tekstem wykrywają błędy ortograficzne, tak już nie wszystkie radzą sobie z tymi interpunkcyjnymi, gramatycznymi, składniowymi czy stricte stylistycznymi. Warto więc wypróbować LanguageTool.org – usługę, która szczegółowo i rygorystycznie sprawdzi Twój tekst i wskaże fragmenty, które wymagają poprawy lub przeredagowania. Opłaca się więc weryfikować każdą finalną wersję stworzonego tekstu, ponieważ pozwala to na utrzymanie wysokiej jakości treści i trwa zaledwie chwilę.</p>
<img alt="" src="https://www.agencja-copywriterska.pl/wp-content/uploads/2023/05/languagetool-1024x582.png"/>
<p><em>LanguageTool pozwoli Ci na dokładne sprawdzenie tekstu pod kątem językowym.</em></p>
<h2 id="4-keyword-density-analyzer">4. <a href="http://tools.seobook.com/general/keyword-density/">Keyword Density Analyzer</a></h2>
<p>Dobrze optymalizowany i widoczny dla wyszukiwarek tekst wykorzystuje odpowiednio dobrane słowa kluczowe. Niezwykle istotne jest tutaj stosowanie się do zasady złotego środka – zbyt mało fraz to niska skuteczność SEO copywritingu, jednak z drugiej strony przesycenie nimi treści negatywnie odbija się na jego odbiorze przez czytelników i może zostać potraktowane jako bezwartościowy i sztucznie wygenerowany spam, a przecież nie o to chodzi.</p>
<p>Bezpłatne narzędzie Keyword Density Analyzer ułatwia określenie najpopularniejszych na stronie słów, przedstawiając opracowane dane w formie procentowej, dzięki czemu pomaga zoptymalizować strukturę treści przypisanej do danego adresu WWW. Jest proste w obsłudze, a publikowane informacje są przedstawione w przejrzysty i czytelny sposób. Na stronie Keyword Density Analyzer można skorzystać z kilku funkcji zawężających pole działania. W ustawieniach określisz na przykład, jaką minimalną długość mają mieć brane pod uwagę przez algorytm słowa bądź łatwo sprawdzisz interesujące Cię frazy pod kątem częstotliwości występowania. Narzędzie jest bezpłatne, ale wymaga zalogowania.</p>
<img alt="" src="https://www.agencja-copywriterska.pl/wp-content/uploads/2023/05/Keyword-Density-Analyzer-1024x581.png"/>
<p><em>Keyword Density Analyzer daje dostęp do licznych statystyk na temat tekstu.</em></p>
<h2 id="5-google-trends">5. <a href="https://trends.google.pl/trends/?geo=PL">Google Trends</a></h2>
<p>Google Trends to darmowe narzędzie, które przydaje się przede wszystkim podczas tworzenia treści dziennikarskich, blogowych czy z zakresu instant marketingu, w przypadku których ważne jest trafienie w zyskujące na popularności hasła i sformułowania. Informacje na ten temat można zdobyć właśnie dzięki narzędziu proponowanemu przez Google. Daje ono szansę na szczegółową weryfikację trendów i fraz kluczowych, które użytkownicy wpisują lub wpisywali w interesującym Cię okresie w wyszukiwarkę. Dzięki temu w łatwy i wiarygodny sposób znajdziesz popularne zagadnienia i tematy, wokół których jest głośno i których omówienie może przynieść Twojej stronie popularność.</p>
<p>Jak obsługiwać Google Trends? To nic trudnego – narzędzie jest bardzo intuicyjne i przejrzyście zaprojektowane. Po wpisaniu przykładowych słów przejdź do panelu z wykresami lub uzupełnij pole przeznaczone dla frazy, z którą zechcesz porównać tę pierwszą. Po wypełnieniu pól na ekranie pojawią się zestawienia dotyczące ujęcia czasowego, lokalizacji, podobnych fraz i zapytań powiązanych z weryfikowanym przez Ciebie hasłem.</p>
<img alt="" src="https://www.agencja-copywriterska.pl/wp-content/uploads/2023/05/Google-Trends-1024x661.png"/>
<p><em>Google Trends ułatwia wyszukiwanie integrujących użytkowników, aktualnych tematów.</em></p>
<h2 id="6-slowniki-synonimow">6. Słowniki synonimów</h2>
<p>Ogólnodostępne internetowe słowniki synonimów to narzędzia wyjątkowo pomocne z kilku względów. Przede wszystkim ułatwiają copywriterowi płynną i komfortową pracę, ponieważ przyspieszają odnalezienie poszukiwanych form zamiennych i eliminują występowanie przerw przeznaczonych na odkopywanie w pamięci potrzebnych w danej chwili słów. Jako copywriter dobrze wiesz, że zróżnicowanie słownictwa i unikanie powtórzeń w tekście jest bardzo ważne. Zagadnienia opisywane precyzyjnym, a przy tym atrakcyjnym językiem są dla czytelnika bardziej przystępne i angażujące, a poza tym świadczą o warsztacie.</p>
<p>Wykorzystane słownictwo rzutuje jednak nie tylko na efektowność tekstu w odbiorze, ale ma znaczenie także przy jego pozycjonowaniu. Bezrefleksyjne wykorzystywanie jednej czy dwóch fraz kluczowych mija się z celem. Dlatego warto opracować szerszą bazę wyrazów powiązanych z danym tematem i operować nimi w taki sposób, żeby tekst był zgodny z algorytmami wyszukiwarek, a jednocześnie interesujący dla osób odwiedzających stronę internetową.</p>
<img alt="" src="https://www.agencja-copywriterska.pl/wp-content/uploads/2023/05/slownik-synonimow-1024x390.png"/>
<p><em>Słownik Synonimy.pl</em></p>
<h2 id="7-trello-i-asana">7. Trello i Asana</h2>
<p>W gąszczu napływających zleceń czy błyskawicznie mnożących się zadań dobra organizacja pracy to podstawa. Z pomocą przychodzą rozbudowane i funkcjonalne narzędzia online, jak np. Trello i Asana. W podstawowej wersji programy te są bezpłatne i doskonale wypełniają swoją rolę już na tym poziomie. Organizowanie pracy przy użyciu papierowych notatek, tradycyjnych kalendarzy czy kultowych już żółtych karteczek to przeszłość.</p>
<p>Dzięki programom takim jak Asana czy Trello możesz komfortowo i przejrzyście zarządzać rozmaitymi zadaniami, tworzyć kafelki, przydzielać je innym współpracownikom, komentować czy zmieniać ich opisy. Narzędzia umożliwiają wszystkim członkom zespołu bieżące kontrolowanie postępów i weryfikowanie efektów pracy. Aplikacje zainstalować da się komputerze, ale i na telefonie, dzięki czemu można śledzić status priorytetowych zadań także w trasie, na zakupach czy wycieczce i błyskawicznie reagować, gdy zachodzi taka potrzeba.</p>
<img alt="" src="https://www.agencja-copywriterska.pl/wp-content/uploads/2023/05/trello-1024x411.png"/>
<p><em>Trello ułatwia organizację pracy copywritera.</em></p>
<h2 id="8-liczniki-czasu-dlaczego-warto-z-nich-korzystac">8. Liczniki czasu – dlaczego warto z nich korzystać?</h2>
<p>Czas i jego prawidłowe wykorzystanie są w pracy copywritera wyjątkowo ważne. Wydajność to podstawowy aspekt codziennej działalności, który w dużym stopniu decyduje o zarobkach. Im lepsze gospodarowanie dniami i godzinami, tym korzystniejsze wyniki, dlatego warto zatroszczyć się o wybór narzędzi, które ułatwiają pomiar i kontrolowanie czasu pracy.</p>
<p>Systematyczne korzystanie z licznika czasu umożliwia określenie Twojej efektywności jako copywritera, dzięki czemu możesz dokładnie ustalić swoje moce przerobowe. To z kolei pozwala na planowanie i bezstresowe realizowanie otrzymywanych zleceń. Ponadto prowadzenie pomiaru czasu to dla copywritera źródło wielu informacji umożliwiających łatwiejsze samodoskonalenie się. Doświadczenie i nabywana wiedza sprawiają, że pisze się coraz pewniej i szybciej. Stoper czy inne narzędzie tego typu daje więc szansę na obserwowanie zmian w wydajności, a także dostarcza danych o preferowanej przez Ciebie tematyce. Najczęściej bowiem najkrócej pisze się teksty, których specyfika jest nam dobrze znana. Dzięki temu łatwiej znajdujesz obszary, w których czujesz się jak ryba w wodzie i możesz zacząć się w nich specjalizować.</p>
<p>Na koniec warto dodać, że stoper jest jednym z najbardziej podstawowych narzędzi, które copywriterzy wykorzystują do pomiaru czasu. Coraz większą popularnością cieszą się jednak specjalne i darmowe programy, które umożliwiają wygodne organizowanie czasu pracy i jego mierzenie, a dodatkowo ułatwiają skupienie się i oferują ciekawe rozwiązania motywacyjne. Świetnym przykładem może być tutaj aplikacja <a href="https://www.forestapp.cc/">Forest</a>.</p>
<img alt="" src="https://www.agencja-copywriterska.pl/wp-content/uploads/2023/05/stoper-1024x547.png"/>
<p><em>Prosty stoper to niezastąpione narzędzie do kontrolowania czasu pracy copywritera.</em></p>
<h2 id="9-noisli-i-mynoise-latwiejsze-skupienie">9. <a href="https://www.noisli.com/">Noisli</a> i <a href="https://mynoise.net/">MyNoise</a> – łatwiejsze skupienie</h2>
<p>Niezależnie od tego, czy pracujesz w biurze typu open space, przestrzeni coworkingowej, czy w domu, do Twoich uszu prawdopodobnie dociera mnóstwo odgłosów. Dla większości osób jest to męczące i istotnie utrudnia skupienie się – jeśli tak dzieje się również w Twoim przypadku, sięgnij po pomocne narzędzia, takie jak aplikacje Noisli czy MyNoise. Jak się nią posługiwać? Wystarczy, że założysz słuchawki i wybierzesz dźwięk, który ułatwi Ci utrzymanie optymalnego poziomu koncentracji, a co za tym idzie, zwiększy Twoją produktywność.</p>
<p>Jak się okazuje, delikatne szumy czy łagodne zestawy przyjemnych dla ucha dźwięków pozytywnie oddziałują na zdolności kreatywne i wydajność. W darmowym narzędziu dla copywritera Noisli i MyNoise znajdziesz mnóstwo ciekawych odgłosów, poczynając od delikatnych linii melodycznych, przez dźwięk pociągu, po ćwierkot ptaków, szum strumieni bądź morza uderzającego o skały, odgłosy liści szeleszczących na wietrze czy kropel deszczu odbijających się od dachówki. Gama dostępnych dźwięków jest bardzo szeroka, więc któryś z nich na pewno wpisze się w Twoje preferencje.</p>
<img alt="" src="https://www.agencja-copywriterska.pl/wp-content/uploads/2023/05/noisly-1024x572.png"/>
<p><em>Dźwięki z Noisly i MyNoice pozwolą Ci na odcięcie się od odgłosów z zewnątrz i skupienie na pracy.</em></p>
<h2 id="10-answer-the-public">10. <a href="https://answerthepublic.com/">Answer The Public</a></h2>
<p>Co zrobić, żeby wypozycjonować daną stronę i trafić z przekazem w gusta odbiorców? Na pewno trzeba wsłuchać się w ich potrzeby i budować komunikaty na bazie zdobytych informacji. Jak to zrobić? Nie ma lepszej drogi na poznanie preferencji i schematów działania konsumentów niż po prostu wejście w ich skórę. Do tego doskonale nadaje się narzędzie Answer The Public, dzięki któremu można zamienić samodzielnie poszukiwania na komfortowe i szybkie wsparcie algorytmów cechujących się wysoką skutecznością.</p>
<p>Po wejściu na stronę answerthepublic.com wystarczy określić parametry i język wyszukiwania, a następnie wpisać w wyznaczone pole wybrane słowa czy frazy. Pamiętaj jednak, żeby nie były zbyt długie. Po kilku chwilach bezpłatne narzędzie przeniesie Cię na nową stronę, która zawiera listę najpopularniejszych zwrotów, słów i zapytań przydatnych podczas tworzenia wartościowych treści na strony internetowe. Dzięki temu możesz korzystać z kluczowych słów, mając pewność, że faktycznie odpowiadają tym, których użytkownicy używają podczas wyszukiwania. Dowiedz się więcej, na czym polega research copywritera.</p>
<img alt="" src="https://www.agencja-copywriterska.pl/wp-content/uploads/2023/05/answer-the-public-1024x570.png"/>
<p><em>Narzędzie Answer The Public warto wykorzystać w celu znalezienia inspiracji do wymyślania tematów tekstów.</em></p>
<h2 id="11-stocki-banki-zdjec">11. Stocki – banki zdjęć</h2>
<p>Grafika jest obecnie integralną częścią każdego tekstu. Wystarczy rzut oka, a starannie dobrane zdjęcie wzbudzi w odbiorcy określone emocje i skojarzenia, przykuje uwagę i zachęci do zapoznania się z treścią. Dlatego tworząc artykuły czy treści na strony internetowe, copywriter powinien urozmaicać je atrakcyjnymi zdjęciami korespondującymi z tematyką tekstu. Gdzie szukać wysokojakościowych, tematycznych ilustracji? W sieci znajdziesz mnóstwo legalnych stron oferujących ciekawe i bardzo zróżnicowane zdjęcia. Popularnością cieszą się m.in.:</p>
<ul><li>Unsplash,</li>
<li>Pexels,</li>
<li>Photogenica,</li>
<li>Depositphoto,</li>
<li>PicJumbo,</li>
<li>Getrefe,</li>
<li>Pixabay,</li>
<li>Shutterstock.</li>
</ul>
