---
title: "Content decay - czym jest i jak wpływa na pozycje w Google?"
description: "Udało Ci napisać dopracowany w każdym szczególe tekst, który szybko osiągnął wysokie pozycje. Po upływie miesięcy ku swojemu zaskoczeniu zauważasz, że..."
publishDate: 2023-05-16
author: "Karol Leszczyński"
category: "SEO i pozycjonowanie"
image: "/blog/content-decay-czym-jest-i-jak-wplywa-na-pozycje-w-google.jpg"
imageAlt: "content decay czym jest i jak wplywa na pozycje w google"
featured: false
draft: false
---

<p><strong>Udało Ci napisać dopracowany w każdym szczególe tekst, który szybko osiągnął wysokie pozycje. Po upływie miesięcy ku swojemu zaskoczeniu zauważasz, że artykuł z czasem zaczyna przyciągać coraz mniej odbiorców, mimo że przecież jego wartość merytoryczna i forma pozostają niezmienne. Znasz to? Właśnie tak działa zjawisko określane jako „content decay”, które po polsku luźno tłumaczy się jako „gnicie treści”. Na czym ono polega i jak mu przeciwdziałać?</strong></p>
<h2>Co to jest i na czym polega content decay?</h2>
<p>Proces zwany content decay polega na tym, że wraz z upływem czasu treści tracą na mocy SEO. Łatwo to zauważyć podczas wyszukiwania haseł w Google – często zdarza się bowiem, że na pierwszych pozycjach znajdują się teksty stworzone w ciągu ostatnich kilku-kilkunastu miesięcy. Oczywiście nie jest to żelazną zasadą i nie zawsze tak się dzieje, jednak jest to częste zjawisko, szczególnie gdy chodzi o aktualne tematy. To oznacza, że teksty, które wcześniej znajdowały się na wysokich pozycjach, teraz są poza topem. Istnieje prawdopodobieństwo, że spadły w rankingu właśnie w wyniku dotknięcia zjawiskiem content decay.</p>
<img alt="" src="https://www.agencja-copywriterska.pl/wp-content/uploads/2023/05/content-decay-1024x766.png"/>
<p><em>Duża część stron znajdujących się na wysokich pozycjach w wynikach wyszukiwania została opublikowana w ciągu ostatnich kilku-kilkunastu miesięcy.</em></p>
<p>Każda <a href="https://www.agencja-copywriterska.pl/">agencja copywriterska</a> czy interaktywna słusznie koncentruje się przede wszystkim na tworzeniu nowych materiałów. Dostarczanie świeżego contentu skutecznie buduje wizerunek marki i pozycje w wynikach wyszukiwania w Google, jednak aby nie zaprzepaścić efektów pracy, warto dbać również o już wcześniej opublikowane treści. Krótko mówiąc, chcąc uniknąć zjawiska jej „gnicia” i spadku widoczności w wyszukiwarkach, konieczne jest zarówno udostępnianie nowego contentu, jak i odświeżanie tekstów już wcześniej umieszczanych na stronie.</p>
<h3>Z czego wynika content decay</h3>
<p>Układając wyniki wyszukiwania w odpowiedzi na zapytania użytkowników internetu, Google bierze pod uwagę setki rozmaitych czynników. Jedną z istotnych zmiennych rankingowych jest odświeżenie zawartości witryny. Warto mieć świadomość, że <a href="https://www.silence.pl/blog/pozycjonowanie/aktualizacja-tresci-strony-ma-wplyw-na-jej-pozycje-w-google/">aktualizacja treści strony ma wpływ na jej pozycję w Google</a>, dlatego nawet doskonale napisane artykuły, które krótki czas po publikacji osiągnęły bardzo dobre wyniki, po jakimś spadną w wyszukiwarce, jeżeli strona i one same pozostaną nieaktualizowane.</p>
<img alt="" src="https://www.agencja-copywriterska.pl/wp-content/uploads/2023/05/cykl-zycia-tresci.png"/>
<p><em>Standardowy "cykl życia" treści na stronie WWW. Źródło: https://www.seoclarity.net/blog/content-refresh</em></p>
<p>Poza faktem, że Google docenia regularnie aktualizowane witryny, do zjawiska content decay przyczynia się również rosnąca konkurencja. Każdego miesiąca powstają nowe strony na ten sam temat, które walczą o względnie stałą liczbą odbiorców. Jeszcze kilka lat temu na palcach jednej ręki można było policzyć np. blogi na takie tematy jak <a href="https://www.agencja-copywriterska.pl/copywriting/">copywriting</a>, podczas gdy dzisiaj są ich setki. I mimo że wybór się poszerza, to pula czytelników pozostaje niezmienna, dlatego nieaktualizowane witryny i adresy szybko tracą wywalczone wcześnie pozycje. Poza tym publikowane w internecie <a href="https://www.agencja-copywriterska.pl/artykuly-i-tresci-blogowe-prowadzenie-blogow-firmowych/">artykuły blogowe</a> i inne teksty są coraz lepsze, co jeszcze bardziej utrudnia utrzymanie dobrej widoczności w Google i sprzyja spadkom w SERPach.</p>
<h3>Content decay – przyczyny</h3>
<ul><li>Algorytmy Google, które faworyzują regularnie aktualnie witryny</li>
<li>Rosnąca liczba stron o tej samej tematyce, które walczą o niezmienną liczbę odbiorców.</li>
<li>Konkurencja, która wyznacza coraz lepsze standardy copywritingu.</li>
</ul>
<p>Content decay to proces, który nie dzieje się od razu, lecz postępuje w czasie, co utrudnia jego identyfikację. Właściciel witryny może pozostawać „uśpiony” i nie mieć świadomości, że stworzone przez niego z najwyższym zaangażowaniem treści powoli, acz sukcesywnie tracą na mocy SEO i spadają w rankingu. W efekcie obniża się ruch na stronie, a Ty tracisz czytelników czy klientów. Warto zatem trzymać rękę na pulsie i na bieżąco sprawdzać wyniki witryny w Google Analytics czy innym narzędziu analitycznym, aby w porę wykryć spadki i podjąć działania zaradcze. Jakie? Jak uniknąć „gnicia treści”?</p>
<h2>Content decay – zapobieganie</h2>
<p>Skoro wyszukiwarki internetowe faworyzują systematycznie odświeżane witryny, które są regularnie wzbogacane o nowe materiały, wniosek jest prosty – należy zadbać o odpowiednio częste publikowanie treści. Niezależnie od tego, czy prowadzisz sklep internetowy, stronę firmową, blog, czy jakikolwiek inny projekt online, co najmniej od czasu udostępniaj nowe teksty. W razie potrzeby zleć <a href="https://www.agencja-copywriterska.pl/pisanie-artykulow/">pisanie artykułów</a> naszej agencji copywriterskiej.</p>
<p>Publikowanie świeżych treści to jedno – nie mniej istotne jest wzbogacanie wcześniej umieszczonych na stronie tekstów. Błędem jest zatem pozostawianie ich samym sobie i liczenie na to, że przez lata utrzymają swoje wysokie pozycje. Aby to było możliwe, zdecydowanie warto co jakiś czas uzupełniać wcześniej napisane artykuły i inne materiały o nowe informacje. Co ważne, nie muszą to być diametralne zmiany – wystarczy dodanie kolejnego akapitu, nowego odnośnika czy nawet dodatkowej grafiki. To znak dla Google, że „coś się dzieje”, a strona nie leży odłogiem, więc można ją pozostawić na wysokich pozycjach.</p>
<p>Podsumowując – jeśli chcesz uniknąć zjawiska content decay, zatroszcz się, aby Twoja strona była bieżąca uaktualniana o wartościową tematyczną zawartość, a przy tym wykonuj regularne przeglądy już opublikowanych tekstów i uzupełniaj je o nowe treści oraz informacje.</p>
<h3>Jak przeciwdziałać „gniciu treści”</h3>
<ul><li>Regularnie publikuj nowe treści w domenie.</li>
<li>Wykonuj systematyczne przeglądy starszych treści.</li>
<li>Aktualizuj starsze teksty o nowe informacje, grafiki, linki, wideo i inne materiały.</li>
</ul>
