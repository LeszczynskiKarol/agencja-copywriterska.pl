---
title: "Zaufanie do agencji copywriterskiej – kluczowy aspekt współpracy"
description: "Zaufanie odgrywa kluczową rolę nie tylko w relacjach międzyludzkich, ale również biznesowych. Dlaczego jest ono szczególnie istotne w przypadku współpracy z..."
publishDate: 2023-06-13
author: "Karol Leszczyński"
category: "Copywriting"
image: "/blog/zaufanie-do-agencji-copywriterskiej-kluczowy-aspekt-wspolpracy.jpg"
imageAlt: "zaufanie do agencji copywriterskiej kluczowy aspekt wspolpracy"
featured: false
draft: false
---

<p><strong>Zaufanie odgrywa kluczową rolę nie tylko w relacjach międzyludzkich, ale również biznesowych. Dlaczego jest ono szczególnie istotne w przypadku współpracy z copywriterem? W jaki sposób je zbudować i na co powinien zwracać uwagę klient korzystający z usług copywritingu?</strong></p>
<h2>Gwarancja oryginalnej treści</h2>
<p>Plagiaty się zdarzają i zdarzać będą. Nawet teoretycznie najlepszym – <a href="https://www.tygodnikpowszechny.pl/gdy-profesor-plagiatuje-183000">profesorom</a>, <a href="https://rozrywka.spidersweb.pl/najslynniejsze-zarzuty-plagiat-swiecie-muzyki">znanym artystom</a>, <a href="https://wyborcza.pl/7,75248,7570226,dziennikarz-new-york-times-oskarzony-o-plagiat.html">dziennikarzom</a>. Z cudzych prac, książek i publikacji korzysta się dość często, z czym osobiście niejednokrotnie miałem do czynienia. „Zapożyczane” (oczywiście bez mojej wiedzy) były treści z moich autorskich stron, a także sam otrzymywałem skopiowane z innych źródeł teksty od osób, którym zleciłem napisanie oryginalnych artykułów czy opracowań.Mając na uwadze ryzyko plagiatu, obecnie moje podejście jest takie, że wolę współpracować z kimś z mniejszymi umiejętnościami, ale komu mogę zaufać niż z bardziej kompetentną osobą, co do której nie mam pewności, czy dostarczy w pełni oryginalne treści. Zaufanie góruje w tym przypadku nad jakością, co potwierdza, jak istotne ma znaczenie. Brak obaw co do tego, że teksty będą skopiowane z innych źródeł albo wygenerowane w narzędziach AI, jest bezcenny.</p>
<p>Jakiekolwiek podejrzenia co do plagiatowania treści mogą znacząco utrudniać współpracę, szczególnie jeśli ma ona szeroki zakres i obejmuje pisanie dużych ilości teksów. Sprawdzanie każdego z nich po kolei pod względem oryginalności wymagałoby czasu, dlatego zdecydowanie lepiej nawiązać współpracę z agencją copywriterską albo copywriterem, któremu można w pełni zaufać w tym zakresie.</p>
<h2>Poprawki</h2>
<p>Wyobraź sobie, że zlecasz copywriterowi np. <a href="https://www.agencja-copywriterska.pl/opisy-produktow/">opisy produktów</a> albo stworzenie artykułu blogowego. Zgodnie z ustaleniami, otrzymujesz gotową treść, która na pierwszy rzut oka prezentuje się solidnie i spełnia Twoje wymagania, jednak po dokładnym zapoznania okazuje się, że występują pewne błędy czy niedociągnięcia. Co wtedy? Oczywistym rozwiązaniem jest wprowadzenie poprawek przez copywritera. Jeśli masz do niego zaufanie, wiesz, że podejmie się tego zadania na wspólnie ustalonych warunkach.</p>
<h2>Umiejętność odrzucenia zlecenia przy braku kompetencji</h2>
<p>Istnieją dziedziny i zagadnienia, które trudno w krótkim czasie zrozumieć w sposób wystarczający do napisania choćby prostego tekstu. Copywriter, któremu można zaufać, zdaje sobie sprawę ze swoich ograniczeń i gdy nie ma odpowiednich kompetencji do podjęcia się danego tematu, po prostu odrzuca zlecenie. Paradoksalnie to znak świadczący, że warto korzystać z jego usług, bo można mu zaufać i mieć pewność, że oferuje <a href="https://www.agencja-copywriterska.pl/pisanie-artykulow/">pisanie tekstów na zlecenie</a> tylko wówczas, kiedy jest pewny swoich umiejętności.</p>
<h2>Wykorzystanie braku doświadczenia i wiedzy zamawiającego</h2>
<p>Czy skoro przeciętny kierowca nie ma pojęcia o naprawie auta, mechanik jest uprawniony do wymyślania usterek i wskazywania nieistniejących uszkodzeń tylko po to, żeby nabić klienta w butelkę? Oczywiście to zachowanie co najmniej naganne moralnie, jednak niestety się zdarza. Da się go uniknąć poprzez wybór specjalisty, któremu można zaufać i co do którego istnieje pewność, że zastosuje najlepsze rozwiązania adekwatne do określonego problemu. Tak powinien postępować copywriter.</p>
<h2>Rzetelność w realizacji zlecenia</h2>
<p>Ufam zleceniodawcy, więc mam pełne przekonanie, że zrealizuje zlecenie rzetelnie, czyli zgodnie ze standardami copywritingu, terminowo i na wspólnie ustalonych zasadach. Oczywiście dopuszczam ewentualność wprowadzenia poprawek, ale zaufanie pozwala sądzić, że w napisanie tekstu copywriter włożył maksimum swoich umiejętności.</p>
<h2>Uczciwa, rynkowa wycena</h2>
<p>Moim zdaniem kwestią zaufania są sprawy finansowe, szczególnie jeśli zamawiający jest mniej obyty w branży. Jak najbardziej copywriter powinien godnie wyceniać swoje usługi, ale jednocześnie z uwzględnieniem nakładów pracy i wiedzy potrzebnej do realizacji danego zamówienia. Jestem przekonany, że warto również na tym polu postępować w taki sposób, aby budować zaufanie poprzez kierowanie się uczciwością.</p>
<h2>Umowa jest kluczowa</h2>
<p>Zaufanie to jedno, podczas gdy odrębną kwestią pozostaje zachowanie odpowiednich procedur ułatwiających skuteczne zabezpieczenie własnych interesów. Przy dłuższej współpracy i w przypadku zleceń copywriterskich o wysokiej wartości dobrze opracowana umowa, która zawiera informacje na temat m.in. ustalonych poprawek, terminów i innych warunków realizacji oraz odbioru zleceń, doskonale reguluje relacje na linii klient-copywriter. Nie tylko w żaden sposób nie podważa zaufania, ale wręcz je buduje, wzmacniając etykę pracy i zwiększając prawdopodobieństwo jej powodzenia.</p>
<h2>Jak znaleźć zaufanego copywritera?</h2>
<p>Tyle piszę o zaufaniu, ale niejasne pozostaje wciąż jedno – jak rozpoznać właśnie tego copywritera, któremu można zaufać? Oto kilka moich porad wynikających z osobistych doświadczenia:</p>
<h3>Sprawdź dotychczasowych klientów</h3>
<p>Dla kogo copywriter dotychczas realizował zlecenia? Jeśli lista klientów jest długa i znajdują się na niej osoby, marki czy firmy o jakiejś renomie, to dobry znak. Zwróć szczególną uwagę na to, czy wśród aktualnych klientów są tacy, którzy od dłuższego czasu i w sposób regularny korzystają z usług copywritera. Wielomiesięczna czy tym bardziej wieloletnia współpraca pozytywnie świadczy o potencjalnym zleceniobiorcy.</p>
<h3>Zweryfikuj portfolio</h3>
<p>Rzuć okiem na napisane dotychczas teksty i efekty pracy osoby albo agencji, z którą rozważasz współpracę. Przeczytaj dokładnie otrzymane materiały i oceń warsztat – jeżeli już na tym etapie coś nie będzie Ci pasować, być może nie ma co kontynuować dalszych działań?</p>
<h3>Sprawdź case studies</h3>
<p>Cennym źródłem pokazującym, czy danego copywritera albo firmę można obdarzyć zaufaniem, jest zapoznanie się z case studies. Studium przypadku opisujące współpracę z klientem daje podejściu osoby czy agencji do realizacji zleceń.</p>
<h3>Zapoznaj się z referencjami i opiniami</h3>
<p>Czytając opinie dotychczasowych klientów, miej z tyłu głowy, że mogą być spreparowane przez samego copywritera albo konkurencję.</p>
<h3>Nawiąż kontakt</h3>
<p>Zadzwoń i zamień parę zdań z osobą, z którą zamierzasz nawiązać współpracę lub która reprezentuje agencję, z której usług chcesz skorzystać. Porozmawiaj kilka minut (w razie potrzeby dłużej), a zapewniam Cię, że wyniesiesz z tego wiele informacji i na własnej skórze zweryfikujesz, czy warto zaufać copywriterowi.</p>
<h3>Zleć napisanie tekstu próbnego</h3>
<p>O ile specyfika zlecenia na to pozwala i planujesz dłuższą współpracę, która obejmuje tworzenie wielu artykułów i innych form o większej objętości, rekomenduję zamówienie zlecenia próbnego. Zarówno podejście copywritera do realizacji tego zadania, jak i jego rezultaty dadzą Ci pojęcie o tym, czy warto mu zaufać. Mówiąc krótko, zaufanie to podstawa i opłaca się je budować. Nasza agencja copywriterska kieruje się tą zasadą w codziennej działalności, dlatego jeśli szukasz copywriterów, których można obdarzyć zaufaniem, pozostajemy do dyspozycji!</p>
