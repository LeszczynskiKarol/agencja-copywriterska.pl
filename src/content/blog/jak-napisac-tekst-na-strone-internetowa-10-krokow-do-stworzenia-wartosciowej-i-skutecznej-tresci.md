---
title: "Jak napisać tekst na stronę internetową? 10 kroków do stworzenia wartościowej i skutecznej treści"
description: "Chcesz (lub musisz) stworzyć tekst na stronę WWW, ale nie wiesz, jak się za to zabrać? W takim razie mam dla Ciebie garść porad pomagających w osiągnięciu..."
publishDate: 2023-05-24
author: "Karol Leszczyński"
category: "Poradniki"
image: "/blog/jak-napisac-tekst-na-strone-internetowa-10-krokow-do-stworzenia-wartosciowej-i-skutecznej-tresci.png"
imageAlt: "jak napisac tekst na strone internetowa 10 krokow do stworzenia wartosciowej i skutecznej tresci"
featured: false
draft: false
---

<p><strong>Chcesz (lub musisz) stworzyć tekst na stronę WWW, ale nie wiesz, jak się za to zabrać? W takim razie mam dla Ciebie garść porad pomagających w osiągnięciu oczekiwanych rezultatów. Krok po kroku przeprowadzę Cię przez pisanie treści na witrynę internetową. Zapoznaj się z kolejnymi etapami, przez które jako copywriter przechodzę za każdym razem, gdy przygotowuję content na strony WWW.</strong></p>
<p>Tworzenie tekstów do internetu jest procesem przebiegającym etapami, a samo pisanie to tylko jeden z nich. Jakie elementy jeszcze obejmuje ten proces? Wyróżniłem 10 etapów, przez które przechodzi copywriter dostarczający treści na strony internetowe, aby osiągnąć zakładane rezultaty wizerunkowe, marketingowe i SEO. Mam nadzieję, że zapoznanie się z nimi ułatwi Ci pracę. A wolisz zlecić przygotowanie contentu profesjonalistom, nasza <a href="https://www.agencja-copywriterska.pl/">agencja copywriterska</a> pozostaje do Twojej dyspozycji i służy pomocą w copywritingu.</p>
<h2><strong>1. Wymyślenie tematu</strong></h2>
<p>Pierwsze pytanie, na które trzeba sobie odpowiedzieć, zasiadając do komputera, dotyczy poruszanych zagadnień. Aby napisać tekst na stronę internetową, który z przyjemnością przeczyta Twój potencjalny odbiorca czy klient, zadbaj o wybór interesującego tematu. Wiem, to trudne w czasach, gdy wszystko zostało już powiedziane i napisane, jednak inspiracji jest tak wiele, że da się znaleźć ciekawe kwestie.</p>
<p>Przy wyborze zagadnienia poruszanego w artykule kluczowe znaczenie ma oczywiście miejsce, w którym zostanie on opublikowany. Dopasowanie tematyczne tekstu do strony WWW to pierwsze zadanie copywritera. Prawdziwym wyzwaniem jest jednak wymyślenie konkretnego tematu. Zastanawiasz się, skąd czerpać inspirację do tworzenia kolejnych treści na stronę internetową? Oto kilka porad, z których możesz skorzystać.</p>
<ul><li><strong>Blogi tematyczne</strong>. Jeśli chcesz znaleźć pomysł na temat, przeglądaj blogi powiązane tematycznie z witryną, dla której tworzysz content. Na ich łamach znajdziesz mnóstwo interesujących dla Twoich czytelników informacji, które możesz wykorzystać podczas pisania tekstów na strony internetowe.</li>
<li><strong>Media społecznościowe</strong>. W social mediach swoje profile aktywnie prowadzą specjaliści z każdej dziedziny. Niezależnie do tego, czy tworzysz treści o budownictwie, psychologii, motoryzacji, copywritingu, czy jakimkolwiek innym zagadnieniu, na Facebooku, Twitterze, Instagramie i w innych mediach społecznościowych znajdziesz mnóstwo inspiracji.</li>
<li><strong>Serwisy informacyjne</strong>. Być może jakieś bieżące informacje ze świata biznesu, polityki, sportu, nauki, marketingu czy kultury, o których przeczytasz w serwisach informacyjny, ułatwią Ci tworzenie tekstu na stronę WWW?</li>
<li><strong>Raporty, dane, statystyki</strong>. Docieraj do informacji liczbowych, które mogą rzucić nowe światło na wybrane zagadnienie, poszerzyć Twoją wiedzę i stać się ciekawym tematem do poruszenia w tworzonym artykule.</li>
<li><strong>Branżowe nowości, trendy, prognozy</strong>. Dzielenie się z użytkownikami swoimi przewidywaniami na kolejne lata, opisywanie aktualnych trendów i przedstawianie nowości to dobre pomysły na tekst na stronę internetową.</li>
<li><strong>Porównania, rankingi, zestawienia</strong>. Gdy brakuje Ci pomysłu na wymyślenie tematu na artykuł, zastanów się, czy nie warto zastosować schematu w rodzaju „Porównanie aktualnych ofert abonamentów telefonicznych”, „Zestawienie SUV-ów w cenie do 100 000 zł” czy „Najlepsze <a href="https://www.agencja-copywriterska.pl/blog/11-darmowych-narzedzi-copywritera-ktore-pomoga-ci-w-pisaniu-tekstow/">narzędzia copywritera</a>”.</li>
<li><strong>Recenzje i testy</strong>. Rzetelne i wiarygodne opinie na temat dostępnych na rynku produktów, usług czy narzędzi to świetny pomysł na content do internetu niezależnie od branży.</li>
<li><strong>Relacje z wydarzeń branżowych</strong>. Bierz udział w konferencjach i eventach tematycznych lub oglądaj je w mediach, a następnie opisz.</li>
<li><strong>Prezentowanie błędów i mitów</strong>. Opisanie mitów i błędów, przed którymi ostrzegasz swoich czytelników, pozwala ich zaciekawić i stworzyć wartościową treść.</li>
<li><strong>Skorzystaj z narzędzi do researchu</strong>.Multumpomysłów na teksty na strony WWW znajdziesz dzięki internetowym narzędziom, począwszy od AI (np. ChatGPT, NeuroWriter, Koala Writer), poprzez Google Trends i Answer The Public, skończywszy Ahrefs.</li>
<li><strong>Media tradycyjne</strong>. W szukaniu inspiracji sięgnij dalej niż poza internet – zajrzyj też do telewizji, gazet czy radia, np. żeby posłuchać wywiadów z ekspertami z Twojej branży czy zapoznać się z analizami i wiadomości, które jej dotyczą.</li>
<li><strong>Książki</strong>. Jeżeli poszukujesz pomysłu na temat w jakiejś mniej lub bardziej specjalistycznej dziedzinie, zajrzyj do książek, które ją poruszają. Znajdziesz w nich mnóstwo cennych informacji i inspiracji.</li>
<li><strong>Korzystaj z gotowych formatów</strong>. Gdy brakuje Ci koncepcji na nowy content, zastanów się, czy dobrym wyjściem nie będzie stworzenie treści w rodzaju „5 pomysłów na…”, „Jak krok po kroku zrobić to i tamto”, „Tajemnica skutecznych rozwiązań dla…”, „Najczęstsze błędy w…” itp.</li>
</ul>
<h2><strong>2. Research</strong></h2>
<p>Temat wymyślony? W takim razie teraz możesz przejść do poszukiwania informacji merytorycznych, na których będziesz bazować podczas pisania treści na stronę WWW. W tym miejscu właściwie można by wymienić wszystkie źródła wiedzy podane w poprzednim akapicie, z których profesjonalny copywriter korzysta do opracowania koncepcji tekstu.</p>
<p>W reseachu przydają się kompetencje dziennikarskie obejmujące weryfikację informacji. Ważne jest korzystanie z wielu różnych źródeł, a nie tylko kilku witryn internetowych, które pojawiły się na pierwszych pozycjach w wynikach wyszukiwania w Google. Szczególnie przy bardziej skomplikowanych zagadnieniach warto zajrzeć na dalsze strony wyników wyszukiwania, a także sięgnąć po czasopisma branżowe czy fachowe książki.</p>
<h2><strong>3. Dobór słów kluczowych</strong></h2>
<p>Jeśli chcesz stworzyć tekst na stronie WWW dostosowany do wymogów pozycjonowania, pamiętaj, żeby go zoptymalizować pod kątem wyszukiwarek internetowych. Niezwykle istotne są słowa kluczowe dobrane z uwzględnieniem tematyki artykułu, a następnie ich naturalne zastosowanie w odpowiedniej liczbie. W znalezieniu właściwie dopasowanych fraz pomogą Ci <a href="https://www.grupatense.pl/blog/6-najlepszych-narzedzi-do-planowania-slow-kluczowych/">narzędzia dl planowania słów kluczowych</a>, których jest pełno w internecie w wersji zarówno darmowej, jak i płatnej.</p>
<h2><strong>4. Analiza grupy docelowej</strong></h2>
<p>Do kogo będzie skierowany tekst na Twojej stronie WWW? Kim są jego potencjalni odbiorcy – ile mają lat, jakie są ich zainteresowania, z jakimi problemami się zmagają, na jakie pytania poszukują odpowiedzi? Przed pisaniem treści należy się zastanowić nad tymi kwestiami i skupić się na grupie docelowej, z myślą o której powstaje content. Niezależnie od tego, czy przygotowujesz krótki komunikat marketingowy, długi tekst informacyjny, czy treść do newslettera, poznanie Twoich odbiorców powinno poprzedzać pisanie tekstów na stronę internetową.</p>
<h2><strong>5. Pisanie</strong></h2>
<p>To już 5. etap tworzenia treści na witrynę WWW, a dopiero teraz przystępujemy do właściwej pracy. Widzisz zatem, że mamy do czynienia z procesem, a nie jednorazową czynnością, którą można wykonać ad hoc. Zastanawiasz się, jak napisać dobry, profesjonalny tekst na blog Twojej firmy, ciekawy artykuł sponsorowany, chwytliwy slogan reklamowy, skuteczny <a href="https://www.agencja-copywriterska.pl/opisy-produktow/">opis produktu</a>, czy jakikolwiek inny content? Niezależnie od formy i tematyki zawsze skupiaj się na odbiorcy. Pisz treści, które dostarczają mu wartość, jakiej oczekuje, rozwiązują jego problemy, oddziałują na emocje i dotyczą jego życia.</p>
<h2><strong>6. Optymalizacja SEO</strong></h2>
<p>Zadaniem copywritera jest nie tylko utrzymywanie uwagi użytkownika na stronie, ale również tworzenie materiałów wspomagających pozycjonowanie. Nie chodzi o to, żeby pisać przesycone słowami kluczowymi, toporne w lekturze teksty SEO podporządkowane algorytmom Google, które zniechęcają Twoich potencjalnych klientów. Twoimi celem powinny być treści płynne i naturalnie dostosowanie do wymagań marketingu w wyszukiwarkach internetowych.</p>
<p>A zatem jak pisać dobre teksty na stronę WWW, które wspomagają pozycjonowanie? Poza wartością merytoryczną czy emocjonalną dla czytelników należy zadbać także o:</p>
<ul><li>logiczną strukturę obejmującą nagłówek H1 (temat) i nagłówki H2 oraz ewentualnie H3 itp., które wskazują na hierarchię treści,</li>
<li>odpowiednie nasycenie słowami kluczowymi, które powinny występować w liczbie mniej więcej 1-2 na każde 1000 zzs.,</li>
<li>linkowanie wewnętrzne i zewnętrzne, które użytkownikom ułatwia nawigację, a algorytmom skanowanie i indeksowanie witryny,</li>
<li>uzupełnienie znaczników meta title i meta description unikalną treścią zawierającą słowa kluczowe i wezwanie do działania.</li>
</ul>
<h2><strong>7. </strong><strong>Wzbogacenie treści o multimedia</strong></h2>
<p>Tworzenie contentu na potrzeb witryn WWW obejmuje nie tylko samo napisanie tekstu, ale również uzupełnienie go o dodatkową zawartość multimedialną. W zależności od indywidualnych możliwości i wymagań warto dodać:</p>
<ul><li>zdjęcia i obrazy,</li>
<li>infografiki,</li>
<li>tabele i wykresy,</li>
<li>animacje,</li>
<li>filmy.</li>
</ul>
<h2><strong>8. </strong><strong>Redakcja</strong></h2>
<p>Gotowy tekst można odesłać do redakcji lub wykonać ją we własnym zakresie, o ile czujesz się na siłach. Na tym etapie Twoje zadanie polega na analizie i ocenie contentu oraz ewentualnie wprowadzeniu w nim poprawek pod kątem merytoryki, logiki, składni, leksyki i stylistyki. Zredagowany tekst robi wrażenie spójnego i czyta się płynnie, ponieważ jest atrakcyjny zarówno w treści, jak i formie.</p>
<h2><strong>9. Korekta</strong></h2>
<p>Z rąk redaktora treść przechodzi w ręce korektora, choć nic nie stoi na przeszkodzie, aby obie te czynności wykonała jedna kompetentna osoba. Na czym w takim razie polega korekta? Na weryfikacji interpunkcji i ortograficzni. Pozwoli Ci ona unikać błędów, a co za tym idzie, tworzyć idealne teksty pod kątem językowym.</p>
<h2><strong>10. Publikacja</strong></h2>
<p>Skoro przygotowana treść porusza interesującą dla odbiorców tematykę w atrakcyjny dla nich sposób i jest zoptymalizowana pod SEO, czytelna, zredagowana oraz skorygowana, możesz przejść do ostatniego etapu, czyli publikacji.</p>
<p>Mam nadzieję, że ten artykuł ułatwi Ci <a href="https://www.agencja-copywriterska.pl/pisanie-artykulow/">pisanie artykułów</a> i pozostałych tekstów, które realizują cel strony, poprawiają pozycje witryny w organicznych wynikach wyszukiwania, mogą przyciągać klientów i zachęcić ich do zakupu bądź będą realizować inne Twoje założenia.</p>
